Hei Mikko!

Kysyn sinulta apua, koska olet urheiluvalmentaja. Olen 17-vuotias poika. Haluan laihtua, mutta haluan myös kasvattaa lihaksia. Haluan löytää hauskan urheilulajin tai aktiviteetin. Minulla on koira, jonka kanssa käyn lenkeillä.

Haluan aloittaa lihastreenin, mutta en ole uskaltanut polvivamman takia. Kiitos etukäteen neuvostasi!

Timo

Vastaus:

Hei Timo!

Hienoa, että haluat aloittaa liikunnan. Kuulostat motivoituneelta ja reippaalta. Koiran kanssa käveleminen on hyvää hyötyliikuntaa. Tärkeintä on, että löydät liikuntalajin, joka on sinulle mukavaa ja mielenkiintoista. Sinun täytyy ottaa huomioon kipeä polvesi. On myös tärkeää, että et rasita itseäsi liikaa heti alussa. Harjoitukset tulee tehdä säännöllisesti ja niiden pitää olla yksinkertaisia.

Voit yrittää juoksemista tai tehostaa lenkkiä nostamalla kävelyvauhtia. Sauvakävely on hyvä vaihtoehto erityisesti ylävartalon harjoitteluun. Pyöräily on erinomainen liikuntamuoto, mutta se voi olla liian rasittavaa polvelle.

Uiminen ja vesiliikunta ovat tehokkaita ja helppoja liikuntamuotoja. Voit myös yrittää ryhmäliikuntaa. Voit soittaa paikalliselle jumppaohjaajalle ja kysyä tarjonnasta.